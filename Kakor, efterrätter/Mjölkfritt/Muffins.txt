Mjölkfria Muffins, 12 st 

Kategori: Sojafritt Mjölkfritt | Typ av recept: Kakor, bullar och tårtor

Det här behöver du:
50-75 g mjölk- och sojafritt margarin eller ½ -¾ dl flytande mjölk- och sojafritt margarin 
2 ägg 
1 dl socker 
3 dl vetemjöl 
1 1/2 tsk bakpulver 

Smaksättningar, välj tex någon av följande: 
- 1 ½ dl outspädd flädersaft 
- 1 ½ dl outspädd vinbärssaft 
- 1 ½ dl apelsinjuice och ½ tsk malen kanel 
- 1 ½ dl risdryck eller havredryck och 1 msk vaniljsocker+3 msk kakao 
- 1 ½ dl risdryck eller havredryck och 2 dl bär, tex hallon och blåbär +1 msk vaniljsocker 
- 1 ½ dl päronjuice och 1 tsk kardemumma + 1 tsk kanel 


Så här gör du:

Smält margarinet och låt det svalna om du använder fast margarin. 
Vispa ägg och socker poröst. 
Blanda de torra ingredienserna och rör i tillsammans med vätskan. 
Häll i muffinsformar och grädda i 225 grader i ca 10 minuter. 
Låt svalna på galler.
