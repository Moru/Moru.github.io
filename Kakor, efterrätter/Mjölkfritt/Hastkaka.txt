Hastkaka

Kategori: Äggfritt Sojafritt Mjölkfritt | Typ av recept: Kakor, bullar och tårtor

Det här behöver du:
4 dl vetemjöl 
1 dl socker eller ½ dl farinsocker + ½ dl råsocker 
2 tsk bakpulver 
1 tsk kardemummakärnor 
100 g mjölk- och sojafritt margarin, rumsvarmt 
1 dl havregrädde 
½ dl havredryck 
½ dl pressad apelsin 

Garnering: 
2 msk råsocker 
½ dl sötmandel (kan uteslutas) 

Så här gör du:
Smörj en form, gärna en springform. Annars kan du klä en form med bakplåtspapper så att du kan lyfta upp den färdiga kakan ur formen.

Stöt kardemummakärnorna. Blanda mjöl, socker, bakpulver och kardemumman i en skål.

Fördela margarinet med händerna i mjölblandningen. Slå i havregrädde, havredryck och apelsinjuice och arbeta snabbt ihop degen.

Fördela degen i formen och strö mandel och råsocker ovanpå. Grädda i mitten av ugnen i 200 grader i 30 minuter.

Låt kakan svalna lite innan du tar den ur formen. Kakan bör ätas nygräddad.