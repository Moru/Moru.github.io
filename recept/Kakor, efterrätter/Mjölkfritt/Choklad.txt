Choklad-crisp (mjölkfria)

Ingredienser (25 portioner/st.)
100 g 	mjölkfritt margarin 
0.5 dl 	sirap 
1.5 dl 	socker 
3 msk 	kakao 
1 dl 	kokos 
5 dl 	corn flakes 

Gör så här
Smält alla ingredienser utom kokos och cornflakes i en kastrull. Blanda samman och låt koka ca 1 minut sedan allt är smält. Blanda corn flakes och kokos i en skål under tiden. Då chokladsmeten är klar häll den över corn flakesen. Rör om så allt är täckt. Klicka ut små toppar på skärbräda eller bakplåtspapper med en sked. Ställ i kylen för att stelna.


Chokladmousse (Mjölkfri)

Ingredienser (4 portioner/st.)
100 g 	Mjölkfri choklad 
2 dl 	gogreen vispgrädde 
2 tsk 	kaffe 
1 msk 	Whisky (kan uteslutas) 

Gör så här
Chokladmoussen kan göras med visp (gogreen), som är vispbar och påminner om grädde, Visp bör vara sval eller rumstempererad annars blir den svår att vispa. Häll visp i en bunke och vispa med elvisp i några minuter så att det blir ganska fluffigt. Ställ in bunken i kylen och låt det stå minst 10 minuter. 
Bryt under tiden chokladen i bitar och smält den i vattenbad, dvs lägg bitarna i en skål eller liten gryta som du ställer ovanpå en gryta med lite vatten i på spisen. Värm whiskyn lite och rör ned snabbkaffet så att det löser sig. Låt svalna. Häll ned den smälta chokladen, i en jämn stråle, i bunken med visp. Rör försiktigt under tiden så att det blandas jämnt. Rör sist ned whiskykaffet.



Kokosmuffins, ca 20 st

Kokosmix
300 g kokosflingor
1 dl kokosmjölk
½ dl vit sirap

Smet
5 dl vetemjöl
3 dl strösocker
2 tsk bakpulver
2 tsk vaniljsocker
2 dl vatten
3/4 dl mjölkfritt flytande margarin/olja
4-5 dl kokosmix (ingredienser till kokosmixen, se överst i ingredienslistan)

Glasyr
50 g mjölkfritt margarin
2 msk havredryck
2 msk kakao
ca 2 dl florsocker

Gör så här: 
Blanda ingredienserna till kokosmixen och ställ åt sidan.
Blanda de torra ingredienserna till smeten i en bunke.
Blanda i vatten, margarin/olja och kokosmix. 
Grädda i 225 grader i ca 15 min

Glasyren: Lägg i margarin, havredryck och kakao i en kastrull, rör tills margarinet är smält. Vispa i florsockret.

Pensla på glasyren. Toppa med kokosmix.

Marias kommentar: För den riktigt kokos-tokige! Vill man så kan man göra större sats glasyr,  kyla i kylskåp och sen spritsa på.



Chokladbollar

Kategori: Mjölkfritt Sojafritt Äggfritt

Det här behöver du:
100 g mjölk- och sojafritt margarin 
1 dl socker 
3 dl havregryn 
1 tsk vaniljsocker 
3 msk kakao 
3 msk kallt starkt kaffe eller 1 tsk snabbkaffepulver utrört i 3 msk vatten 

strössel, kokosflingor eller pärlsocker att rulla bollarna i 

Kom ihåg att läsa innehållsförteckningarna om du inte är helt säker på vad ingredienserna innehåller. 

Så här gör du:

Rör margarin och socker smidigt. Häll i resten av ingredienserna och rör om så att det blandas väl. Använd gärna träslev eller elvisp med degkrokar. Forma små bollar som du rullar i kokosflingor, strössel eller pärlsocker. Degen räcker till cirka 35 små chokladbollar.

Förvaras i kylen eller frysen och ta fram en stund innan de ska ätas.

